#+title: Logika - notatka pomocnicza do ćwiczeń (2024/2025)
#+AUTHOR: J. Szczerbowski
#+OPTIONS: tex:t p:t
#+LANGUAGE: pl
#+STARTUP: latexpreview

* Zajęcia 1
SCHEDULED: <2024-10-09 Wed>
** Sprawy formalne i organizacyjne
1. MS Teams - trzeba dołączyć do grupy zgodnie z kodem.
2. Gdzie znajdę ten materiał: https://github.com/j4kub5/dydaktyka
3. Warunki zaliczenia.
4. Dyżur - informacja jest na https://www.uni.lodz.pl/pracownicy/jakub-szczerbowski
5. Literatura:
   a) literatura obowiązkowa:
      - Z. Ziembiński, /Logika Praktyczna/, Warszawa 2004 (albo inne wydanie).
   b) literatura uzupełniająca:
      - T. Bekrycht, /Logiczne podstawy prawoznawstwa/, Warszawa 2010,
      https://www.academia.edu/21615638/LOGIKA_skrypt_Bekrycht.
      - J. Stelmach, B. Brożek, /Metody Prawnicze/, rozdziały I, II, III pkt.
      1-2.
      - J. Wajszczyk, /Jestem więc myślę/, Warszawa 2003.
      - A. Malinowski, S. Lewandowski, H. Machińska J. Petzel, /Logika dla Prawników/, Warszawa 2009.

*** Przerwy
5-10 minut w połowie zajęć albo w ostatniej części zajęć.

*** Nieobecności
Dopuszczalne dwie nieobecności. Nieobecność ponad dwie nieobecności należy zaliczyć na dyżurze w ciągu dwóch tygodni od wystąpienia nieobecności. Niezaliczona nieobecność obniża ocenę końcową o pół stopnia.

** Wprowadzenie
*Rozdział w podręczniku:* 1

*** Żart dla początkujących logików
Dlaczego to jest śmieszne: /Trzech logików wchodzi do baru. Barman pyta: „Czy wszyscy chcecie piwo?” Odpowiadają po kolei: 1: Nie wiem, 2: Nie wiem, 3. Tak./

*** Czym jest logika?
*Logika* – nauka o sposobach jasnego i ścisłego formułowania myśli, o regułach poprawnego rozumowania i uzasadniania twierdzeń.

*** Kategorie syntaktyczne
- Zdania, nazwy i funktory.
- Zdanie jest całkowicie samodzielną kategorią języka opisowego. Zdanie głosi więc, że jest tak a tak: /Granit jest skałą magmową. Sędzia opuścił salę rozpraw./
- Nazwa — coś co nadaje się na podmiot lub na orzecznik orzeczenia imiennego w zdaniu: /prawnik, planeta, sędzia/.
- Funktor to wyraz lub wyrażenie (leks), które nie jest ani nazwą, ani zdaniem, ale w połączeniu z nimi tworzy bardziej złożoną całość.
- Funktory dzielimy na zdaniotwórcze, nazwotwórcze i funktorotwórcze. Wyrazy lub wyrażenia, które funktor wiąże w większą całość, nazywamy argumentami funktora.

Zdania oznacza się symbolicznie /z/. Nazwy oznacza się symbolicznie /n/.

Przykłady funktorów:

- funktor nazwotwórczy od (jednego) argumentu nazwowego: /zielona/ gęś: \(\frac{n}{n}\)
- funktor nazwotwórczy od dwóch argumentów nazwowych: most /nad/ rzeką: \(\frac{n}{nn}\)
- funktor zdaniotwórczy od argumentu nazwowego: sędzia /śpi/: \(\frac{z}{n}\)
- funktor zdaniotwórczy od dwóch argumentów zdaniowych: /chociaż/ w Warszawie pada deszcz /to/ w Łodzi świeci słońce: \(\frac{z}{zz}\)
- funktor funktorotwórczy od argumentu funktorowego: sędzia (/n/) /głęboko/ śpi \(\frac{z}{n}\) : Czym zatem, jest słowo /głęboko/? Tym: \(\frac{\frac{z}{n}}{\frac{z}{n}}\)

Zastępowalność wyrażeń w tej samej kategorii syntaktycznej. Przykłady:
- Sędzia głęboko śpi. Sędzia głęboko słucha.
- Piękna melodia. Zielona melodia.
- Rdza niszczy metal. Rdza podziwia metal.

Ale już nie:
- /zielona/ gęś \rarr  /nad/ gęś

**** Zadanie — określ kategorie syntaktyczne w zdaniu
***** Przykład 1
a) Sędzia \(\type{n}\)
b) przesłuchuje \(\frac{z}{nn}\)
c) świadka. \(\type{n}\)

***** Przykład 2
a) Nieprawda, że \(\frac{z}{z}\)
b) świeci \(\frac{z}{n}\)
c) słońce. \(\type{n}\)

*** Role semiotyczne wypowiedzi
**** Rola opisowa
Wypowiedź opisuje rzeczywistość.

a. Świeci słońce.
b. W lipcu w Polsce jest zima.

**** Rola ekspresywna
Komunikuje przeżycia, przemyślenia, stan wewnętrzny.

a. Moja poranna kawa była ekstatycznie smaczna!
b. Ach, świeci słońce!
c. Ten obraz jest przepiękny.

**** Rola sugestywna
Ma wywołać w odbiorcy komunikatu jakieś zachowanie.

a. Janku, o godz. 9 masz być w łóżku!
b. Nie jestem pewien, że podoba mi się ta twoja nowa koszulka.
c. Ta dziewczyna puściła do Ciebie oczko.
d. Kto przekracza dozwoloną prędkość podlega karze…
e. Palenie zabija!

**** Rola performatywna
Wypowiedź wywołuje skutki konwencjonalne.

Jan wypowiedział słowa przysięgi małżeńskiej wobec Małgosi, ale nie doszło do zawarcia małżeństwa; Małgosia również wypowiedziała odpowiednie słowa, nadal nie doszło do zawarcia małżeństwa. Dlaczego? Pomysł 1: nie byli uprawnieni do zawarcia małżeństwa; pomysł 2: wypowiedzi były nie na serio (np. aktorzy); pomysł 3: brak urzędnika albo świadków.

a. Złożenie przysięgi lub ślubowania.
b. Nakładam na Pana mandat karny w wysokości 500 zł.


* Zajęcia 2
SCHEDULED: <2024-10-16 Wed>
** Nazwy
*Rozdział w podręczniku:* 2
*** Nazwy konkretne i nazwy abstrakcyjne
- konkretne: sędzia, człowiek, łobuz, biały stół; feniks
- abstrakcyjne: białość, kradzież, braterstwo
- mogą pojawiać się wątpliwości, czy mamy do czynienia z nazwą konkretną czy abstrakcyjną:
  + W sprawie Jana Kowalskiego zapadł długo oczekiwany /wyrok/.
  + Po zamknięciu rozprawy sąd wydaje /wyrok/.

*** Desygnaty nazw
- Desygnatem nazwy jest przedmiot, o którym można nazwę prawdziwie orzec.
- Wobec książki można powiedzieć /to jest książka/ i będzie to prawda; nie można jednak powiedzieć /to jest pies/. Pies nie będzie desygnatem nazwy /książka/.

*** Nazwy indywidualne i nazwy generalne
- nazwy indywidualne oznaczają poszczególne przedmioty: /miasto Poznań/; /Zofia/ spóźni się na wykład.
- nazwy generalne oznaczają przedmioty dzielące jakieś wspólne cechy: /miasto wojewódzkie/; /Zofia/ ma imieniny 15 maja.

*** Treść nazwy
**** Cechy
Cechy młotka:
a) konstytutywne
   - przypomina literę T
   - jest narzędziem składającym się z członka i obucha
   - służy do uderzania w inne narzędzia lub wbijania gwoździ i podobnych przedmiotów
b) konsekutywne
   - jest rzeczą
   - może być metalowy lub drewniany
   - jest solidny

**** Supozycje
- supozycja prosta: /zając schował się w krzakach/
- supozycja formalna: /zając jest ssakiem/
- supozycja materialna: /zając składa się z dwóch sylab/

*** Zakres nazwy
- Zakres nazwy to klasa wszystkich desygnatów danej nazwy.
- Nazwy puste — nie ma desygnatów.

*** Nazwy zbiorowe
- Nazwy zbiorowe to nazwy agregatów przedmiotów. Nie przysługują poszczególnym przedmiotom wchodzącym w skład tego agregatu.
- Biblioteka jest nazwą zbiorową — oznacza zbiór książek. Czy przedmiot jakim jest książka jest desygnatem nazwy /biblioteka/?

*** Ostrość nazw
- Nazwa nieostra — nie wiadomo, które przemioty są jej desygnatami: 
  - /leń/ : leń 1, leń 2 … tacy, o których nie wiadomo czy są leniami… nie-leń
  - wysoki mężczyzna

Nazwy ostre:
- pies
- \pi 

** Stosunki pomiędzy zakresami nazw
*Rozdział w podręczniku:* 3 (UWAGA: wersja rozszerzona względem podręcznika)

*** Zamienność
#+begin_src plantuml :file img/zamiennosc.png
@startditaa -E -S
+--------+------------------+
| S cGRE |               ~S |
+--------+------------------+
| P cBLU |               ~P |
+--------+------------------+
|             U     cBLK    |
+---------------------------+
@endditaa
#+end_src

*** Podrzędność /S/ względem /P/
#+begin_src plantuml :file img/podrzednosc.png
@startditaa -E -S
+--------+------------------+
| S cGRE |               ~S |
+--------+------+-----------+
| P cBLU        |        ~P |
+---------------+-----------+
|             U     cBLK    |
+---------------------------+
@endditaa
#+end_src

*** Nadrzędność /S/ względem /P/
#+begin_src plantuml :file img/nadrzednosc.png
@startditaa -E -S
+---------------+-----------+
| S  cGRE       |        ~S |
+--------+------+-----------+
| P cBLU |               ~P |
+--------+------------------+
|             U     cBLK    |
+---------------------------+
@endditaa
#+end_src
*** Przeciwieństwo
#+begin_src plantuml :file img/przeciwienstwo.png
@startditaa -E -S
+--------+------+---+-------+
| P cBLU | S  cGRE  |       |
+--------+----------+-------+
|             U    cBLK     |
+---------------------------+
@endditaa
#+end_src

*** Niezależność
#+begin_src plantuml :file img/niezaleznosc.png
@startditaa -E -S
+-----------+---------------+
|     S cGRE|            ~S |
+--------+--+--------+------+
| ~P     |     P cBLU|   ~P |
+--------+-----------+------+
|             U     cBLK    |
+---------------------------+
@endditaa
#+end_src

*** Sprzeczność
#+begin_src plantuml :file img/sprzecznosc.png
@startditaa -E -S
+-------------+-------------+
|      P cBLU |      S cGRE |
+-------------+-------------+
|             U    cBLK     |
+---------------------------+
@endditaa
#+end_src

*** Podprzeciwieństwo
#+begin_src plantuml :file img/podprzeciwienstwo.png
@startditaa -E -S
+----------------+----------+
| S  cGRE        |       ~S |
+---------+------+----------+
| ~P      |        cBLU   P | 
+---------+-----------------+
|             U     cBLK    |
+---------------------------+
@endditaa
#+end_src

*** Definicje (źródło: Wikipedia, hasło Nazwa):

1. Nazwa P jest *zamienna* względem nazwy Q, gdy denotacje tych nazw pokrywają
   się, tj. gdy każdy desygnat nazwy P jest zarazem desygnatem nazwy Q, a każdy
   desygnat nazwy Q jest zarazem desygnatem nazwy P. Zamienne są np. nazwy
   "ziemniak" i kartofel".
2. Nazwa P jest *podrzędna* względem nazwy Q wtedy, gdy denotacja nazwy P
   zawiera się w sposób właściwy w denotacji nazwy Q, tj. gdy wszystkie
   desygnaty nazwy P są zarazem desygnatami nazwy Q. Nazwa "krowa" jest
   podrzędna względem nazwy "zwierzę".
3. Nazwa P jest *nadrzędna* względem nazwy Q, gdy denotacja nazwy Q zawiera się
   w sposób właściwy w denotacji nazwy P, tj. gdy wszystkie desygnaty nazwy Q są
   zarazem desygnatami nazwy P. Nazwa "rzeka" jest nadrzędna względem nazwy
   "rzeka, nad którą od wieków żyją krowy".
4. Nazwa P jest przeciwna względem nazwy Q, gdy denotacja nazwy P wyklucza się z
   denotacją nazwy Q i zarazem suma denotacji nazw P i Q zawiera się w sposób
   właściwy w uniwersum przedmiotów. Nazwa "krowa" jest przeciwna względem nazwy
   "rzeka".
5. Nazwa P jest niezależna względem nazwy Q, gdy denotacje nazw P i Q krzyżują
   się, a suma tych denotacji zawiera się w sposób właściwy w uniwersum
   przedmiotów. Nazwa "krowa" jest niezależna względem nazwy "czarno-białe
   zwierzę".
6. Nazwa P jest sprzeczna względem nazwy Q, gdy denotacja nazwy P wyklucza się z
   denotacją nazwy Q i zarazem suma denotacji nazw P i Q pokrywa się z uniwersum
   przedmiotów. Nazwy "krowa" i "nie-krowa" są sprzeczne.
7. Nazwa P jest podprzeciwna względem nazwy Q, gdy denotacje nazw P i Q krzyżują
   się, a suma tych denotacji pokrywa się z uniwersum przedmiotów. Nazwy
   "nie-krowa" i "zwierzę" są podprzeciwne.


* Zajęcia 3
SCHEDULED: <2024-10-23 Wed>
** Worki ze złotymi monetami :zagadka:

Jest 100 worków z monetami. W 99 z nich są monety ze złota, ważące 20 g. W jednym z nich są monety fałszywe, ważące 19 gramów. W każdym z worków, jest nieco inna liczba monet. Monety złote i monety fałszywe nie różnią się niczym oprócz wagi. Dysponujesz wagą elektroniczną (nieskończenie dokładną), której możesz użyć tylko raz. Znajdź worek z fałszywkami.

** Definicje

Definicja realna: wypowiedź w języku pierwszego stopnia, która charakteryzuje przedmiot i tylko ten przedmiot.

Definicja nominalna: wypowiedź w języku drugiego stopnia, które informuje o znaczeniu definiowanego słowa: /Wyraz kwadrat oznacza prostokąt, który ma wszystkie boki równe./

*** Przykłady definicji (podawane przez studentów)

1. Odcinek to jest fragment prostej, który ma początek i koniec.
2. Bursztyn to jest skamieniała żywica.
3. Wiatr to poziomy ruch powietrza z wyżu do niżu.
4. Oszustwo to jest wprowadzenie innej osoby w błąd albo wyzyskanie błędu lub niezdolności do należytego pojmowania przedsiębranego działania w celu osiągnięcia korzyści majątkowej.

*** Zadania definicji

- Definicja sprawozdawcza: składa sprawozdanie z tego, jak pewna grupa ludzi posługuje się wyrazem lub wyrażeniem: /W języku polskim drugiej połowy XX-wieku wyraz księgarnia oznacza sklep, w którym sprzedaje się książki. W języku myśliwych wyraz farba oznacza krew zwierzęcia. W języku polskim wyraz czapka oznacza część garderoby noszoną na stopie./
- Definicja projektująca: ustala znaczenie jakiegoś wyrazu na przyszłość. Np.: /Dokumentem jest nośnik informacji umożliwiający zapoznanie się z jej treścią./ (art. 77^3 k.c.).
  - Definicja projektująca może być konstrukcyjna (/Ilekroć w ustawie jest mowa o przeciętnym konsumencie - rozumie się przez to konsumenta, który jest dostatecznie dobrze poinformowany, uważny i ostrożny/) albo
  - regulująca (/Stan nietrzeźwości w rozumieniu tego kodeksu zachodzi, gdy: 1) zawartość alkoholu we krwi przekracza 0,5 promila albo prowadzi do stężenia przekraczającego tę wartość lub 2) zawartość alkoholu w 1 dm^3 wydychanego powietrza przekracza 0,25 mg albo prowadzi do stężenia przekraczającego tę wartość./).

*** Budowa definicji

- Definicja równościowa: /definiendum + zwrot łączący + definiens/: Bursztyn to kopalna żywica drzew iglastych.
  + Definitio per genus et differentiam specificam (definicja klasyczna): A to takie B, które ma cechę C.
- Definicje nierównościowe. Np. występujące w geometrii (definicja przez postulaty).

#+BEGIN_SRC plantuml :file img/definicje.png

@startwbs
+ Definicje
++ Definicje równościowe
--- Definicje klasyczne
+++ Definicje nieklasyczne
++ Definicje nierównościowe
@endwbs

#+END_SRC

#+RESULTS:
[[file:img/definicje.png]]

Definicje w prawie (przykłady do omówienia): art. 10 § 1 k.c., art. 627 k.c.

- Art.  10. §  1. Pełnoletnim jest, kto ukończył lat osiemnaście.
- Art. 627. Przez umowę o dzieło przyjmujący zamówienie zobowiązuje się do wykonania oznaczonego dzieła, a zamawiający do zapłaty wynagrodzenia.

*** Poprawność definicji

- nieprzystosowanie definicji do słownika osoby będącej adresatem definicji (ignotum per ignotum): /Krącitka/ to jest taka /frutka/, która ma /piląga/.
- definiens zawiera definiendum (idem per idem). /Polak, to jest taki człowiek, który jest narodowości polskiej./ Błędne koło pośrednie: /Logika to nauka o logicznym myśleniu. Logiczny to taki, który jest zgodny z nauką logiki./
- definicja zbyt szeroka: Człowiek to ssak dwunożny.
- definicja zbyt wąska: Człowiek to ssak posługujący się mową i pismem.

** Do przeczytania
Z podręcznika Z. Ziembińskiego przeczytaj *rozdział IV*.

* Zajęcia 4
SCHEDULED: <2024-10-30 Wed>
** Podział logiczny

Podział logiczny zakresu jakiejś nazwy /N/ na zakresy /A, B, C, D, E/.

Całość dzielona (/totium divisionis/) i człony podziału (/membra divisionis/).

Polskie miasta:

- duże, małe i średnie; (komentarz: powinniśmy mieć kryteria zaliczenia miasta jako dużego, średniego lub małego; kryteria muszą być dobrze dobrane)
- stare i nowe; (podobnie jak powyżej)
- dwuwyrazowe i jednowyrazowe; (a co z Nowym Dworem Mazowieckim?)
- w górach, nad morzem, na równinach i na wyżynach; (a co z innymi terenami?)
- zaczynające się na literę /a/ i zaczynające się na literę inną niż /a/ (taki podział jest poprawny; inna sprawa, że niezbyt przydatny) 

*** Poprawność podziału

Podział wyczerpujący i rozłączny - jakie ma cechy? Żaden desygnat nie może być zaliczony do dwóch członów podziału jednocześnie. Każdy desygnat może być zaliczony jakiegoś z członów podziału.

Podział dychotomiczny - podział według cech kontradyktorycznych:

- podmiot: podmiot będący podatnikiem VAT - podmiot niebędący podatnikiem VAT
- pies: pies mający cztery łapy - pies nie mający dokładnie czterech łap

Niepoprawne podziały:

- oparte na niejednoznacznych kryteriach
- według przedziałów liczbowych, których granice się powtarzają: polskie rodziny: rodziny od 2 do 3 osób, rodziny od 3 do 5 osób, rodziny od 5 do 7 osób, rodziny 7 osobowe i większe.
  
*** Klasyfikacja

#+begin_src plantuml :file img/klasyfikacja.png

@startwbs
+ Zdarzenia prawne
++ Zachowania
+++ Czynności
--- Czyny
++++ Czyny dozwolone
---- Czyny niedozwolone
++ Zdarzenia niebędące zachowaniami
@endwbs

#+end_src

#+RESULTS:
[[file:img/klasyfikacja.png]]

*** Wyróżnianie typów

Wyodrębnianie przedmiotów o interesujących nas cechach.

** Do przeczytania
Z podręcznika Z. Ziembińskiego przeczytaj *rozdział V*.

** Zdanie

+ Zdanie to wyrażenie stwierdzające, że jest tak a tak. Problem jednoznaczności wypowiedzi.
+ Przykłady wyrażeń niebędących zdaniami w sensie logicznym, ale będących zdaniami w sensie gramatycznym: /Zapal światło. W razie niebezpieczeństwa zbij szybę./
+ Zdarzenia i stany rzeczy.
  - Zdarzenie: rzecz lub osoba wykazywała w danym momencie własność X a w innym momencie jej nie wykazywała.
  - Stan rzeczy: rzecz lub osoba wykazywała od momentu A do momentu B jakąś własność.
+ Zdanie prawdziwe - opisuje rzeczywistość tak, jak się ona ma. Nie można wolą, teorią ani poglądem zmienić wartości prawdziwościowej zdania.
  - Czy może być zdanie prawdziwe dla kogoś?
+ Prawdziwość wynikająca z sensu użytych w nich słów; zdanie analityczne.
+ Fałszywość wynikająca z sensu słów; zdanie wewnętrznie kontradyktoryczne.
+ Zdania syntetyczne - nie da się poznać ich wartości logicznej za pomocą sensu zawartych w nich słów.
+ Zdanie niezupełne:
  - np.: „Deszcz jest pożyteczny.” - nie wiadomo dla kogo jest on pożyteczny
  - można uzupełniać je w języku potocznym kontekstem wypowiedzi

** Do przeczytania
Z podręcznika Z. Ziembińskiego przeczytaj *rozdział VI*.

* Zajęcia 5
SCHEDULED: <2024-11-06 Wed>
** Funktory prawdziwościowe
*** Wartości logiczne funktorów prawdziwościowych

| p | q | \sim{}p | p \vee q | p \cdot q | p \sup q | p \perp q | p \equiv q | p \downarrow q |
|---+---+----+-------+-------+-------+-------+-------+-------|
| 0 | 0 |  1 |     0 |     0 |     1 |     0 |     1 |     1 |
| 0 | 1 |  1 |     1 |     0 |     1 |     1 |     0 |     0 |
| 1 | 0 |  0 |     1 |     0 |     0 |     1 |     0 |     0 |
| 1 | 1 |  0 |     1 |     1 |     1 |     0 |     1 |     0 |

#+BEGIN_VERSE
Negacja:
Nieprawda, że na trawniku leży śnieg.
         \sim            p
         1            0
         0            1

Alternatywa nierozłączna:
Na trawniku leży śnieg lub jest lato.
        p                 \vee        q
        1                   1         0
        0                   1          1
        1                   1          1
        0                   0          0

Koniunkcja:
Pada deszcz i ulica jest mokra.
      p        \cdot         q
      1        1         1
      0        0         0
      1        0         0
      0        0         1

Alternatywa rozłączna:
Pójdziemy na lody albo pójdziemy do kina.
           p           \perp             q
           0           0             0
           0           1             1
           1           1             0
           1           0             1

Implikacja:
Jeżeli pada deszcz to ulica jest mokra.
           p        \sup           q 
           1        1           1
           0        1           0
           1        0           0
           0        1           1

Jeżeli (mam w kieszeni pierścień) to (koronawirus mutuje szybciej niż przeciętny wirus).
                     p                   \sup               q
                     0                   1               1
                     1                   1               1
                     0                   1               0
                     1                   0               0

Równoważność:
Wtedy i tylko wtedy gdy pada deszcz to ulica jest mokra.
             p        \equiv               q
             1        1               1
             0        1               0
             1        0               0
             0        0               1  

Binegacja:
Ani nie pada deszcz ani nie pochodzę z Marsa.
              p         \downarrow                  q
              0         1                   0
              1         0                   0
              0         0                   1
              1         0                   1
#+END_VERSE

*** Podstawowe zasady myślenia

- /T1: \sim (p \cdot \sim{}p)/ : zasada sprzeczności
- /T2: p \vee \sim(p)/ : zasada wyłączonego środka
- /T3: p \equiv \sim ( \sim p )/ : zasada podwójnego zaprzeczenia

*** Definicja implikacji przy pomocy alternatywy i negacji
p \sup q \equiv (\sim p) \vee q
1   1    1      0       1
1   0    0      0       0
0   1    1      1       1
0   1    0      1       1

*** Definicja implikacji przy pomocy koniunkcji i negacji
p \sup q \equiv \sim ( p \cdot \sim q )

*** Przykłady
 - Jeżeli Ateny są stolicą Polski to Uniwersytet Łódzki ma siedzibę w Berlinie:
   1
 - Jeżeli Ateny są stolicą Polski to Robert Lewandowski jest piłkarzem: 1
 - Jeżeli Ateny są stolicą Polski to mam w kieszeni chusteczkę: 1
 - Jeżeli Warszawa jest stolicą Polski to Księżyc jest zrobiony z sera: 0
 - Jeżeli Warszawa jest stolicą Polski to Albert Einstein opracował teorię
   względności: 1
 - Nieprawda że ( Warszawa jest stolicą Polski i nieprawda Einstein opracował
   teorię względności): 1
 - (Nieprawda że, Warszawa jest stolicą Polski) lub Einstein opracował teorię
   względności: 1
 - Ani Ateny są stolicą Polski ani UŁ ma siedzibę w Berlinie: 1

* Zajęcia 6
SCHEDULED: <2024-11-20 Wed>
** Relacje (stosunki) pomiędzy przedmiotami
*** Wstęp

/xRy/

x R_1 y - Adam jest wyższy od Piotra

y R_2 x - Piotr jest niższy od Adama

x = y, y = z

kiwi kiwi kiwi

x R y

*** Relacje symetryczne, asymetryczne i nonsymetryczne

Jan jest małżonkiem Zofii.

Jan jest starszy od Zofii. x jest mniejszy od y, x jest większy od y, x jest brzydszy od y, x jest grubszy od y.

Jan kocha Zofię. x jest bratem y, x patrzy na y, x mówi do y.

*** Stosunek przechodni (tranzytywny), atranzytywny, nontranzytywny

- Stosunek tranzytywny: jeśli xRy i yRz to xRz.
- Stosunek atranzytywny: jeśli xRy i yRz to \sim xRz.
- Stosunek nontranzytywny: jeśli xRy i yRz to xRz \perp (\sim xRz).

- zawiera - jest tranzytywny
- jest częścią - relacja tranzytywna
- jest matką - relacja atranzytywna: x jest matką y, y jest matką z \sup x nie jest matką z
- samodzielnie wychowywać - relacja atranzytywna
- jest krewnym - relacja nontranzytywna
- jest szefem - relacja nontranzytywna
- jest pracownikiem tej samej firmy - relacja nontranzytywna
- lubi - relacja nontranzytywna
- jest przyjacielem - relacja nontranzytywna
  
*** Stosunek spójny, porządkujący, równościowy i zwrotne

Przykładowy zapis:

  - { 4, 1, 2, 3 }; R: <

  - *Stosunek spójny* zachodzi w jednym lub drugim kierunku w danej klasie przedmiotów między każdym i dowolnie wybranym przedmiotem.
    - {1, 1, 1, 1}, R: =
    - {1, 2, 3, 1}, R: =<
    - {1, 2, 3, 4}, R: <
  - *Stosunek porządkujący* pozwala ustawić przedmioty w szeregu: asymetryczny, przechodni i spójny.
    - { 4, 1, 2, 3 }, R: <
    - { Adam lat 10, Weronika lat 12, Bronisław lat 64, Kunegunda lat 102 }, R: jest starszy(a) 
  - *Stosunek zwrotny* zachodzi pomiędzy każdym elementem w danej klasie przedmiotów a nim samym:
    - { 4 , 5 , 9, 23 }, R: jest równe
  - *Stosunek równościowy*: symetryczny, przechodni i zwrotny:
    + { 4, 4, 4 } R: /jest równe/
    + { Wojtek blondyn, Kasia blondynka, Alicja blondynka, Cezary blondyn }, R: /ma taki sam kolor włosów jak/
    + { Skoda Octavia 1.9TDI, Audi A3 2.0TDI, BMW 330d }, R: /jest na takie samo paliwo jak/
    + { Adam, Franciszek, Bartek }^1 R: /być bratem/ (1 - panowie są braćmi)
      
* Zajęcia 7
SCHEDULED: <2024-11-27 Wed>
** Wypowiedzi oceniające i normy
- Wypowiedź oceniająca.
  - Rodzaje ocen
    - ocena estetyczna
    - ocena hedonistyczna
    - ocena moralna
- Preferencje.
- Globalne oceny stanu rzeczy.

- Norma postępowania.
- Normy prawne, to normy postępowania, ale należy pamiętać, że zakres nazwy norma prawna jest podrzędny zakresowi nazwy norma postępowania.
- Wypowiedź dyrektywalna.
- Pojęcie postępowania.
- Zakaz, nakaz: zakaz czynienia X to nakaz nieczynienia X; nakaz czynienia X to zakaz nieczynienia X.
  - N X \equiv Z \sim{}X
- Normy mogą być:
  1) a) generalne, b) indywidualne;
  2) a) abstrakcyjne, b) konkretne.
- Przykład normy generalnej i abstrakcyjnej: Kto zabija człowieka, podlega karze pozbawienia wolności na czas nie krótszy od lat 8, karze 25 lat pozbawienia wolności albo karze dożywotniego pozbawienia wolności - Każdemu i w każdych okolicznościach zakazuje się zabić człowieka.
- Przykład normy konkretnej i indywidualnej: Sąd Okręgowy w Warszawie … zasądza od Jana Kowalskiego kwotę 1000 zł na rzecz Adama Malinowskiego z odsetkami ustawowymi za opóźnienie…
- Przykład normy generalnej i konkretnej: Kto z uczestników wycieczki wróci dziś pierwszy do schroniska powinien rozpalić ogień.
- Przykład normy indywidualnej i abstrakcyjnej: Szeregowy Kowalski, gdy dostrzeżecie niebezpieczeństwo macie wszcząć alarm.
- Podporządkowanie normie.

- Obowiązywanie normy.
  + Uzasadnienie tetyczne;
  + uzasadnienie aksjologiczne.

* Zajęcia 8
SCHEDULED: <2024-12-04 Wed>
** Wypowiedzi modalne
- wzajemna definiowalność: /musi robić to znaczy, że nie może nie robić ; może robić to znaczy, że nie musi nie robić/
- interpretacje słów „musi” i „może”
  + interpretacja logiczna - słowo „musi” oznacza pewien związek pomiędzy zdaniami; /obwód okręgu o promieniu 1 cm musi mieć 2 pi cm/; /kwadrat musi mieć cztery boki/
  + interpretacja dynamiczna - fakt jest nieuchronny; /ciało niepodparte musi spadać/, /Żołnierze bez pożywienia muszą w końcu przegrać./
  + interpretacja aksjologiczna - aprobujemy stan A i nie godzimy się na to, aby stan przeciwny nie zachodził - /Musisz płacić podatki. Jeśli jesteś bogatszy od innych to musisz płacić wyższe podatki. Musisz przestać palić papierosy, bo osierocisz swoje dzieci./
  + interpretacja tetyczna - zrealizowanie stanu A jest nakazane normą: /W końcu będziesz musiał wydać wyrok./ /Musisz zawiadomić prokuratora o tym, że próbowano Cię przekupić. Musisz płacić podatki./
  + interpretacja psychologiczna - jesteśmy silnie przeświadczeni, że A: /musi być A/.
- ćwiczenie:
  + Żołnierz musi nosić mundur na służbie.
  + W terenie zabudowanym musisz jechać z prędkością poniżej 50 km/h.
  + Sędzia może wydać wyrok a prokurator nie może wydać wyroku.
  + Warszawa musi być stolicą Polski.
  + Łódź musi być stolicą Polski.
  + Adam może wyjść z domu. = Adam nie musi nie wychodzić z domu.
  + Lecący samolot, w którym skończyło się paliwo, musi spaść.
- Modalności
  + zdanie asertoryczne: Jest tak a tak. /Na pasie startowym stoi samolot. Łódź jest położona w centralnej Polsce./
  + zdanie apodyktyczne: Musi być tak a tak. /Musisz nauczyć się logiki./
  + zdanie problematyczne: Może być tak a tak. /Logiki możesz uczyć się nawet w okresie świątecznym. Jutro możliwe są opady deszczu./
- Możliwość jednostronna i możliwość dwustronna
  + Kwadrat musi mieć cztery boki. Czy kwadrat może mieć cztery boki?
  + Kwadrat może mieć cztery boki. Adam może wyjść z domu. Rzecznikiem Praw Obywatelskich może być obywatel polski wyróżniający się wiedzą prawniczą, doświadczeniem zawodowym oraz wysokim autorytetem ze względu na swe walory moralne i wrażliwość społeczną.
  + Jest możliwe zjeść kawałek pizzy. Jan może zjeść kawałek pizzy.
  + Jest możliwe, że Lech Wałęsa był prezydentem Polski.
  + Ziemia może być trzecią planetą od Słońca (możliwość jednostronna). Każdy dorosły Polak może głosować w wyborach prezydenckich (możliwość dwustronna - może przecież także nie głosować).
- Modalności normatywne
  + nakaz /osoba x musi postąpić w określony sposób/
  + zakaz /osoba x nie może postąpić w określony sposób/
  + dozwolenie /brak zakazu/
  + fakultatywność /brak nakazu/
  + indyferentność - dozwolony i fakultatywny
  + obowiązek - zakaz albo nakaz

Milczenie norm a zachowanie człowieka.

Milczenie na temat X oznacza zakaz; a zatem zakazane jest też ~X: prowadzi więc to do sprzeczności, tj. X oraz ~X są jednocześnie zakazane. 

** Do przeczytania
Z podręcznika Z. Ziembińskiego przeczytaj *Rozdział 10*.
* Zajęcia 9
SCHEDULED: <2024-12-11 Wed>
** Pytania i odpowiedzi

- Pytanie: nie jest zdaniem w sensie logicznym; pytania na serio, pytania retoryczne
- założenia pytania i pytania niewłaściwie postawione
  + Czy nadal bijesz swoją siostrę? Założenia: masz siostrę, kiedyś biłeś siostrę; jeżeli adresat pytania nie miał nigdy siostry to jest to /pytanie źle postawione/
- sposób zadawania pytań:
  + partykuła pytajna: kto, kiedy, jak, gdzie
  + otwarte i zamknięte
  + pytania do rozstrzygnięcia: Czy najwyższy w klasie jest Wojtek czy Bartek?
  + pytania do uzupełnienia: Kto zjadł moją pizzę?
  + niewiadoma pytania
  + zakres niewiadomej pytania - klasa elementów, których nazwy można wstawić w miejsce niewiadomej pytania
  + pytania sugestywne/sugerujące i podchwytliwe:
    - Czy uciekający mężczyzna miał na sobie czerwoną kurtkę? (gdy nie wiemy czy adresat pytania widział aby ktokolwiek uciekał)
    - Czy pozwany zgodzi się zapłacić 100 zł tytułem zwrotu pożyczki? (gdy pozew opiewa na większą kwotę a pozwany zaprzecza istnieniu pożyczki)
- odpowiedzi:
  + właściwa / niewłaściwa (nie jest tożsame z prawidłowością odpowiedzi): Kto był najwybitniejszym polskim poetą? Najwybitniejszym polskim poetą był William Shakspeare.
  + całkowite / częściowe:
    - Jakiego koloru są mundury aspirantów w Policji? Mundury aspirantów w Policji są koloru niebieskiego (odpowiedź całkowita wprost). Wszystkie mundury w Policji są niebieskie (odpowiedź całkowita nie wprost).
    - Kto pana pobił? Pobił mnie mężczyzna w płaszczu i czapce z dwoma daszkami (odpowiedź częściowa).
** Do przeczytania
Z podręcznika Z. Ziembińskiego przeczytaj *Rozdział 11*.

* Zajęcia 10
SCHEDULED: <2024-12-18 Wed>
** Nieporozumienia
- wieloznaczność słów:
  + Każdy lubiący jeść pączki, lubi chodzić do cukierni. Łoś lubi jeść pączki. A więc, łoś lubi chodzić do cukierni.
  + znaczenie aktualne i znaczenie potencjalne: Czy Tadek gra w brydża?
- błąd ekwiwokacji: użycie tego samego słowa w różnych znaczeniach; szczególne znaczenie w przypadku mowy prawniczej
- wieloznaczność wypowiedzi złożonej: Nigdy nie można zrobić zbyt wiele dla ludzi starych i chorych. 
- skróty myślowe: Mniej znaczy więcej.
** Uzasadnianie bezpośrednie twierdzeń
- w jaki sposób można uznać zdanie za prawdziwe? /Postulat racji dostatecznej/ - za prawdziwe należy uznać jedynie takie zdanie, dla którego da się uzyskać należyte uzasadnienie
  + dla zdań syntetycznych - uzasadnienie opiera się na spostrzeżeniach
  + dla zdań analitycznych - uzasadnienie opiera się na regułach znaczeniowych danego języka
  + uzasadnienia pośrednie pochodzą z wnioskowania z innych zdań przyjętych uprzednio za prawdziwe
- spostrzeżenia: zewnętrzne i wewnętrzne; problem iluzji (https://www.youtube.com/watch?v=BzNzgsAE4F0)
- spostrzeżenia:
  + przypadkowe,
  + obserwacja,
  + pomiar,
  + eksperyment
** Dedukcja a indukcja
   - dedukcja jako wnioskowanie niezawodne
   - indukcja jako wnioskowanie zawodne 
** Do przeczytania
Z podręcznika Z. Ziembińskiego przeczytaj *Rozdział 12 i 13*.
* Zajęcia 11 
SCHEDULED: <2025-01-08 Wed>
** Dedukcja
* Zajęcia 12 
SCHEDULED: <2024-12-11 Wed>
** Indukcja

Indyk filozof miał hipotezę "Człowiek jest po to, aby służyć indykom." Nastąpiło aż 1000 obserwacji potwierdzający tę hipotezę. Dnia 1001 człowiek upiekł indyka.

- Indukcja enumeracyjna:
  - S_1 jest P,
  - S_2 jest P,
  - S_3 jest P,
  - S_4 jest P,
  - S_n jest P,
  - Każde S jest P.
  - S_n - dzień, P dzień mający cechę X (np. dzień w którym człowiek służy indykowi)
- Indukcja zupełna i niezupełna.
- Indukcja eliminacyjna:
  a. kanon jednej zgodności: O_1: A, B, C, Z; O_2: C, D, E, Z; O_3: C, F, G, Z.
  b. kanon jednej różnicy: 
     - O_1: A, B, C, Z;
     - O_2: B, C, Z;
     - O_3: A, C, Z;
     - O_4: A, B, ~Z.
  c. kanon zmian towarzyszących:
     - kuchenka gazowa ma palniki od 1 do 4 i 4 kurki (A…D)
     - zadanie: ustal który kurek steruje palnikiem nr 2
     - obserwacje:
       1) kurek A w poz. 50%, brak płomienia
       2) kurek A w poz. 100%, brak płomienia
       3) kurek B w poz. 50%, brak płomienia
       4) kurek B w poz. 100%, brak płomienia
       5) kurek C w poz. 50%, mały płomień
       6) kurek C w poz. 100%, duży płomień
       7) kurek D w poz. 50%, brak płomienia
       8) kurek D w poz. 100%, brak płomienia
     - wniosek: prawdopodobnie kurek C steruje płomieniem palnika nr 2.

** Prawdopodobieństwo
** Do przeczytania
Z podręcznika Z. Ziembińskiego przeczytaj *Rozdział 15*.

* Zajęcia 13
SCHEDULED: <2025-01-22 Wed>
Powtórzenie.

* Zajęcia 14
SCHEDULED: <2025-01-29 Wed>
Zaliczenie.

* Bonus track
Spotykamy się online i gramy w grę uczącą nas funktorów prawdziwościowych.
